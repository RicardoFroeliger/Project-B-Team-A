# Project-B | Het Depot

## Inleiding
Depot Boijmans Van Beuningen is het eerste publiek toegankelijk kunstdepot ter wereld. Het depot
staat naast Museum Boijmans Van Beuningen in Museumpark in Rotterdam. Bezoekers zien het
resultaat van bijna 175 jaar verzamelen. Meer dan 151.000 verzamelde kunstwerken opgeslagen bij
elkaar, gerangschikt en gestructureerd in 14 depotruimten met 5 klimaten. Naast de objecten zijn alle
werkzaamheden die komen kijken bij het beheer en onderhoud van een collectie te zien.

## Ticketcontrole
Bezoekers kunnen een bezoek brengen aan het Depot. Daarvoor moeten ze uiterlijk de dag ervoor
online een ticket kopen. Tickets kosten €20 voor volwassenen en €10,50 voor studenten. Jongeren
onder de 18 jaar mogen gratis naar binnen, maar moeten wel een ticket reserveren. In het Depot komen ze eerst langs de ticketcontrole die controleert of ze naar binnen mogen. Bezoekers kunnen vervolgens
zelfstandig door het Depot lopen.

## Reserveren
Bij de ticketcontrole kunnen bezoekers ook aangeven dat ze met een rondleiding mee willen. De
rondleidingen starten op vastgestelde tijden en per rondleiding kunnen een beperkt aantal bezoekers
mee. Er zijn nu drie rondleidingen per uur. De openingstijden van het Depot zijn van elf tot half zes. De
ticketcontroleur laat bezoekers zien wanneer de rondleidingen starten en of er nog plaats is. Vervolgens kunnen ze een plaats reserveren voor één van de rondleidingen. Daarvoor noteert de ticketcontroleur
het ticketnummer op de lijst met deelnemers van die rondleiding. Als bezoekers zich bedenken, dan
kunnen ze bij de ticketcontrole hun reservering annuleren en, als ze dat willen, een rondleiding op een
ander tijdstip reserveren. De ticketcontroleurs geven aan genoeg werk te hebben aan het controleren
van tickets en het beantwoorden van vragen en te weinig tijd te hebben om de rondleidingen te regelen. Gidsen
Gidsen starten een rondleiding door de lijst met deelnemers op te halen bij de ticketcontrole. De gids
controleert of iedereen die gereserveerd heeft aanwezig is. Iedereen met een geldige reservering krijgt
een labjas van de gids zodat tijdens de rondleiding zichtbaar is wie er bij de rondleiding horen en wie
niet. Als de rondleiding nog niet helemaal vol zit, dan kan de gids last-minute nog andere bezoekers mee laten gaan met de rondleiding. De gids noteert hun ticketnummers uiteraard ook op de lijst met
deelnemers. Dit hele proces neemt flink wat tijd in beslag terwijl de gids tegelijkertijd allerlei vragen
probeert te beantwoorden van deelnemers. Een ander probleem is dat sommige bezoekers meerdere
rondleidingen op een dag volgen.

## Afdelingshoofd
Het afdelingshoofd geeft de ticketcontrole aan het begin van de dag een lijst met de ticketnummers van die dag. Het afdelingshoofd krijgt achteraf de lijsten met deelnemers om de rondleidingen efficiënter te maken. Rondleidingen met te weinig bezoekers zijn namelijk onnodig duur en rondleidingen die altijd
vol zitten geven waarschijnlijk aan dat er ook bezoekers niet mee konden met die rondleiding. Het
afdelingshoofd typt dagelijks alle gegevens over in Excel en probeert wekelijks de frequentie van de
rondleidingen te verbeteren. Het afdelingshoofd heeft al veel aan zijn hoofd en dit extra werk kost elke
dag wel een paar uur.

## Opdracht
Maak alle administratie rond rondleidingen minder arbeidsintensief.
